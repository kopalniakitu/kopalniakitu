---
layout: post
title: "📝 📝 CYKLICZNY BLOG PRAWIE (NIE)POLITYCZNY CZ. 5
TRZY GŁOWY CERBERA CZYLI CO ŁĄCZY ANTYCYKLON, MIECZ I KARTON POMIDORÓW."
image: "smok.jpg"
---
📝 📝 CYKLICZNY BLOG PRAWIE (NIE)POLITYCZNY CZ. 5
TRZY GŁOWY CERBERA CZYLI CO ŁĄCZY ANTYCYKLON, MIECZ I KARTON POMIDORÓW.

🌞🌞🌞 Od kilku dni Europa zmierza się z antycyklonem Cerber, a jej południe dosłownie się gotuje. Dla wyjaśnienia Cerber to mityczny trzygłowy pies strzegący Charonu. To chyba wyjaśnia taką uroczą nazwę dla ogromnych upałów.
 
Dotychczas najwyższą temperaturę w Europie odnotowano w sierpniu 2021 roku w miejscowości Floridia na Sycylii – 🌡️🌡️🌡️ termometry wskazywały wówczas 48,8 stopni. 🔥 Zdaniem ekspertów wielce prawdopodobne jest, że rekord ten niebawem zostanie pobity🙀, bo najnowszy raport Copernicus Climate Change Service (C3S) wskazuje, iż temperatury na naszym kontynencie rosną dużo szybciej niż w innych miejscach na świecie. 🆘 Średnia temperatura jest wyższa od normy o przeszło 2,3 st. Celsjusza, porównując dane z lat 1850-1900. 

Według raportu C3S Europa powinna przygotować się na jeszcze bardziej "śmiercionośne fale upałów wywołane zmianami klimatycznymi”. Ekstremalne upały, niszcząca plony susza, rekordowe temperatury powierzchni mórz i bezprecedensowe topnienie lodowców – to tylko niektóre z tragicznych skutków globalnego ocieplenia, przed którymi ostrzega Copernicus Climate Change Service. 

‼️Ale do brzegu. Patrząc na nasze polskie poletko – co robimy, aby choć dodać codziennie małą cegiełkę do ochrony klimatu? Przeciętny Kowalski o dziwo nawet wiele, bo inwestuje w fotowoltaikę, montuje pompy ciepła. Przecież z tego upału można by czerpać korzyści, nie tylko klimatyczne i finansowe, ale trzeba by tylko chcieć🔌💶. 

A politycy nie chcą. Bo co robią koncerny energetyczne, z rządowymi nominatami na czele? ⚡️⚡️⚡️ A na ten przykład państwowe sieci w przypadku nadwyżek energii nie wpuszczają tej pochodzącej z fotowoltaiki, a tę najdroższą produkowaną  z węgla🌚.
Bo polski system elektroenergetyczny nie jest w pełni przygotowany do przyjęcia odpowiednio dużo taniej, odnawialnej energii. Nie należy też do najnowocześniejszych (przez osiem ostatnich lat…🤖😉). W przypadku przemysłu byłby to dobry moment na uruchomienie np. elektrolizerów produkujących wodór. Oczywiście potrzebne są magazyny energii, których mamy zdecydowanie za mało. Zresztą my jesteśmy od obnażania i śmiania się z bareizmów polskiego energetycznego poletka, a nie dawania rad prezesom koncernów, którzy biorą miliony pensji i drugie tyle premii i śmieją się nam w twarz. Bo przecież nikt ich nie będzie rozliczał z tego, że tysiące piekarni czy restauracji upadło, bo dostało rachunki grozy, w czasie gdy  na na giełdach paliwa kopalne tanie jak barszcz.

🎪🎪🎪 Im zagłębiamy się w temat tym większy cyrk. W takim na przykład maju polskie kopalnie wydobyły nieco więcej węgla niż miesiąc wcześniej, ale nie miały co z nim zrobić. Rośnie więc góra zapasów, których nikt nie chce. 📈W tym samym czasie ceny prądu pozostają wysokie – a rząd zdecydował, że ceny będą ustalane "pod stołem", z pominięciem giełdy. Kopalnie wydobywały węgiel, ale nie miały klientów gotowych go kupić - sprzedaż kontynuowała rekordowy spadek. Wydobyty węgiel trzeba więc gdzieś składować - rosną zwały zarówno przy elektrowniach, jak i kopalniach.  
Utrzymywały się też wysokie ceny polskiego węgla kamiennego dla energetyki. I tu mamy hit tygodnia - jedna z gmin do każdej sprzedanej tony węgla dorzucała karton pomidorów 🍅🍅🍅 Doceniamy finezję tej promocji promocji. Może jeszcze po wiadrze malin i czereśni i rozwiążemy kolejny rządowy problem😂😂
Nowe umowy dla przedsiębiorstw, ale także wspólnot mieszkaniowych są długoterminowe i nic nie zwiastuje spadku cen. Drogi węgiel oznacza droższy prąd, za który zapłacimy wszyscy w rachunkach - taka jest cena utrzymywania silnej grupy górniczych związków zawodowych, którą politycy godzą się ponieść, tyle że rachunek wystawiają obywatelom. Ale zaraz zaraz – górnicy też protestują domagając się jakiejkolwiek strategii transformacji energetycznej czy chociaż przemyślanego planu restrukturyzacji.
 
A kto jest za to odpowiedzialny otóż fanfary!!! nasz ulubieniec – odwrócony Midas i wszystko jasne. Czy ktoś słyszał o jakimkolwiek planie transformacji energetycznej, o który proszą nawet przedstawiciele górników? HMNNN to zerknijmy co robią w tym czasie, gdy drożyzna i Cerber gryzie nas rozgrzanymi pyskami z każdej strony, co robią przedstawiciele władzy odpowiedzialni za spółki energetyczne i prezesi koncernów. Ano bawią się mieczem i to dosłownie!

🙏 Bo oto w ostatnim czasie prezes Enei ręka w rękę z ministrem Sasinem składają hołd lenny redemptoryście-biznesmenowi z Torunia w postaci miecza za ćwierć miliona złotych‼️🤑🤑🤑Wcześniejszy hołd złożyła ponoć i Polska Grupa Energetyczna bo zmuszała torunian do przepłacania za redemptorystową geotermię. Czekamy na ruch dwóch pozostałych koncernów – Energi i Tauronu. Nie możemy się doczekać - kto przebije miecz 🙈 Oj tam oj tam! 

Po co się zajmować transformacją energetyczną, po co dbać o restrukturyzacje branż energetycznych, po co dbać o kieszenie Polaków. Dziecko w przedszkolu wie, że kariera prezesów nie zależy od sprawnych działań tylko od łaski rządowych kacyków. A dla nich takie gesty jak miecz są ważniejsze niż dobro milionów obywateli😳😵‍💫. 
Także trwa wyścig na miecze, polskie sieci są nadal przestarzałe, górnicy pikietują na Nowogrodzkiej, węgiel zalega na hałdach ręka w rękę i ten kolumbijski i ten polski, przedsiębiorstwa plajtują, piekarze rwą włosy z głowy, gdy widzą rachunki za energię. A my cóż cieszmy się ciepłem, bo pewnie już od jesieni zrobi się zimno i zacznie się kolejna jazda z węglem, cenami za energię etc. I już nie ma nawet na kogo zrzucić winy no poza Tuskiem i Unią rzecz jasna. Amen!

Wasza zbieraczko-blogerka WyngLova💋

#KopalniaKitu
