---
layout: post
title: "✍️CYKLICZNY BLOG PRAWIE (NIE)POLITYCZNY CZ. 6 CZYLI CZEGO SIĘ IMA ŻARÓWKA SASINA💡"
image: "zarowka.jpg"
---
Kiedy już myśleliśmy, że możemy spać spokojnie, a nasze ponoć (!) ryże lica nie zmąci żadna troska, a żarówka Sasina to było coś co wprawdzie bareizmem trąci nad bareizmami i nic tego nie przebije, ale to już jedynie wiatr przeszłości. A że do wyborów tylko dwa miesiące i może zajęci kampanią notable nic nie wywiną.
 
Wtedy wpada taka informacja i okazuje się, że rząd wymyślił coś takiego😲. Szczypiemy się w policzki i nadal nie wierzymy. Okazuje się bowiem, że te złowieszcze  miliardy na emisje CO2, którymi rząd tak straszył, że mamy wątpliwości, czy bardziej się boimy dziewczynki z "Egzorcysty" z obracającą się dookoła szyi głową🫣 , czy tych strasznych praw do emisji🫣. Co jeszcze w tym przerażające, z których środki, jeśli nie wiecie i tak trafiają do budżetu państwa (bo państwa mogą sprzedawać prawa do emisji), a nie Unii brrrr, a kysz kysz!!!!
Otóż jak donosi „Rzeczpospolita” miliardy z praw do emisji CO2, które to miały iść w większości na transformacje energetyczną, inwestycje w OZE, termomodernizacje, inwestycje w przestarzałe sieci, budowy magazynów energii cieplnej i elektrycznej i tak dalej i tak dalej poszły na łatanie budżetu i... dopłaty do węgla!!! HAHAHA Ja pierdziu!!!!! Miszcz!!! 

No to raz jeszcze wężykiem: MILIARDY Z PRAW DO EMISJI CO2 POLSKI RZĄD WYDAŁ NA DOPŁATY DO WĘGLA.
😆😆😆

Ale jak to się mogło stać zapytacie? Śpieszymy z wyjaśnieniami. Otóż Unia Europejska umożliwia państwom członkowskim uzyskiwanie środków ze sprzedaży uprawnień do emisji CO2. Przychody z tego tytułu są spore, od 2013 roku do polskiego budżetu trafiło już tą drogą 82 mld zł. Rekordowe, jak podaje "Rzeczpospolita", były w latach 2021 oraz 2022 - wówczas dały odpowiednio 25,3 i 23,0 mld zł. W pierwszych ośmiu miesiącach tego roku dały 14,8 mld zł.

Z tego w 2022 roku ze sprzedaży uprawnień do emisji CO2 ponad 9 mld trafiło do funduszu Covid-19, a stamtąd szerokim strumieniem rząd dopłacił do węgla.

Pamiętamy, pamiętamy, jak minister Sasin grzmiał nad żarówką, jak to zła Unia zabiera nam pieniądze i stąd tak wysokie opłaty za prąd. Żarówkowe plakaty zrobiły tourné po Polsce, oczywiście za pieniądze ze spółek skarbu państwa – bo jak ogrom głupoty wyszedł na jaw, sam minister wyparł się swojego żarówkowego dziecka💡.

Zgodnie z dyrektywą unijną państwa są zobowiązane do raportowania, na co przeznaczyły 50 proc. środków ze sprzedaży uprawnień do emisji CO2, które trafiły do budżetu, lub ich równowartość. Toż to idealny grunt dla naszych fachowców😂🫰 
Unia uchwalając te przepisy nawet się nie spodziewała na jak wyrafinowanego trafi przeciwnika, mistrza nad mistrze wydawania środków przeznaczonych na coś innego na coś innego. 

Zgodnie z wytycznymi UE rząd miał powołać (już się boimy) osobny fundusz, który będzie dysponował tym środkami. Prace jednak od niemal dwóch lat utknęły w uzgodnieniach międzyresortowych.
W tej sytuacji nam tylko koni (z Janowa*przyp.autora) żal…😉

Miłego weekendu Kochani
Wasza Zbieraczko-Blogerka Wunglowa😂💋👩‍💻
