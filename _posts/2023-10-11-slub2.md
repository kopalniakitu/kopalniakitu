---
layout: post
title: "Sprawy klimatu. Przedwyborcze podsumowanie obietnic polityków."
image: "slub2.jpg"
---

W ostatnie przedwyborcze dni postanowiliśmy wrzucić takie klimatyczne sum-upy dla wszystkich, którym sprawy klimatu leżą na sercu🧐. Kto chce odejść od energetyki węglowej, kto się do niej nadal zaleca, a kto się chce z nią związać na lata?
🫵 Oceńcie sami.

Portal Wp.pl zapytał komitety wyborcze, kiedy Polska powinna odejść od węgla i konkretnie prosiła o wskazanie daty, kiedy powinien zostać wyłączony ostatni blok węglowy w Polsce w związku ze zmianami klimatu. A że jesteśmy leniwi sztygarze, to przedstawiamy Wam wnioski z tych odpowiedzi😇.

KW Koalicja Obywatelska - neutralność klimatyczna powinna być osiągnięta do 2050 roku. Natomiast odejście od węgla w ciepłownictwie, w tym dekarbonizacja oraz likwidacja smogu z tzw. niskiej emisji, powinno nastąpić do 2030 r. Energetyka zawodowa powinna odejść od węgla do 2035 r., z zastrzeżeniem możliwości utrzymania/modernizacji najbardziej efektywnych bloków węglowych, opartych na krajowych źródłach węgla jako paliwa przejściowego i w charakterze rezerwy bezpieczeństwa do czasu zapewnienia go z innych stabilnych, niskoemisyjnych źródeł, np. jądrowych.

KW Nowa Lewica - od wykorzystywania węgla w energetyce zawodowej trzeba odejść tak szybko jak to możliwe — przy zachowaniu bezpieczeństwa energetycznego Polski i bezpieczeństwa ekonomicznego mieszkańców regionów szczególnie zależnych od wydobycia i spalania paliw kopalnych. Termin wygaszania energetyki węglowej musi być powiązany z harmonogramem uruchamiania projektów opartych na odnawialnych źródłach energii, takich jak farmy wiatrowe (na lądzie i na morzu), i energii jądrowej - dodano.

KW Trzecia Droga - najpóźniej do 2040 r. Polska powinna zamknąć kopalnie węglowe, przy zadbaniu o godne życie osób, których jakość życia jest dziś uzależniona od istnienia kopalni, elektrowni, czy też sektora około węglowego. Dodano, że powinnyśmy dążyć do pełnej neutralności klimatycznej najpóźniej w 2050 roku. - Odejście od węgla jest jednym z kroków do tego celu. Całą strategię dojścia do pełnej neutralności klimatycznej opracowano w Planie Polska na Zielonym Szlaku.

KW Konfederacja Wolność i Niepodległość na pytanie o termin odejścia od węgla odpowiedział, że nigdy. Według Konfederacji energetykę węglową należy rozwijać i modernizować, a nie likwidować. Bezpieczeństwo energetyczne mogą Polsce zagwarantować tylko stabilne źródła energii takie jak węgiel i atom, a nie "lobbowane przez niemiecki przemysł źródła pogodozależne".

KW Bezpartyjni Samorządowcy: zamknięcie bloków węglowych powiązane powinno być z uruchomieniem elektrowni atomowych i innych źródeł magazynowania energii i tym samym z zapewnieniem bezpieczeństwa energetycznego Polski.

KW Prawo i Sprawiedliwość, jako jedyny z pytanych przez Wp.pl komitetów, nie odpowiedział na przesłane przez nich pytania.

#KopalniaKitu
