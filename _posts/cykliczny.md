---
layout: post
title: "Cykliczny blog prawie (nie)polityczny"
excerpt: "Jak ktoś przegapił akcje z maseczkami, węglem, a chciałaby poznać receptę na to jak perfekcyjnie robić w ciula tzw. "suwerena" to podaję gotowy przepis. A że idą święta, to będzie jak znalazł."
image: "blog.jpg"
---


CYKLICZNY BLOG PRAWIE (NIE)POLITYCZNY CZ.3 ✍️

ŚWIĄTECZNY PRZEPIS NA SUPERKIT CZYLI JAK ROBIĆ SUWERENA W CIULA🤓 

Jak ktoś przegapił akcje z maseczkami, węglem, a chciałaby poznać receptę na to jak perfekcyjnie robić w ciula tzw. "suwerena" to podaję gotowy przepis. A że idą święta, to będzie jak znalazł.

Przygotuj: ministrów, pociotków, dziwne spółki, premiera, instruktora narciarstwa, handlarza bronią, mnóóóóóóóstwo kitu

Punkt 1. Czegoś brakuje 
Punkt 2. Ludzie panikują, rząd uspokaja, że jest dobrze
Punkt 3. Jak to nie przechodzi to rząd panikuje (i zwala na ruskich, Niemców, Tuska i innych)
Punkt 4. Sprowadza na łapu capu (od instruktorów narciarstwa, handlarzy bronią, z Kolumbii *niepotrzebne skreślić) bez żadnego planu, strategii, oceny sytuacji, rekomendacji ekspertów to cos brakujące: maseczki respiratory, węgiel, zboże *niepotrzebne skreślić)
Punkt 5. Wrzuca histerycznie na rynek po cenach wywindowanych w kosmos (w przypadku zboża tanie zboże od naszego wschodniego sąsiada, które miało być tylko tranzytem w PL)
Punkt 6. Nie słucha NIKOGO 
Punkt 7. Nominaci z danych ministerstw ogłaszają – jest dobrze (w międzyczasie dobrze powołać jakiś twór z nazwą NARODOWY lub MULTIENERGETYCZNY)
Punkt 8. Zarabiają na tym pociotki (zazwyczaj)
Punkt 9. Ceny spadają
Punkt 10. Ludzie z drogim towarem zostają (respiratory na złomowanie,  hałdy drogiego węgla zalegają w portach, niesprzedane  zboże u rolników)
Punkt 11. Ceny spadają – na giełdach
Punkt 12. Ludzie się wkurzają protestują
Punkt 13. W obawie o słupki sondażowe rząd panikuje (mocniej)
Punkt 14. Rząd za nasze podatki robi „tarcze” i ogłasza z dumą, że dał cos ekstra (a`propos czy wiecie, że dopłaty do węgla płacicie ze swoich dodatkowych składek zdrowotnych, tę tak naprawdę dodatkową daninę 9% nie płacimy na szpitale, tak bardzo potrzebną psychiatrię dziecięcą, czy onkologię (halo przedsiębiorcy! – łyso?), bo część z tych pieniędzy poszła na fundusz covidowy, a stąd przetransportowano je do kieszeni robionych w ciula węglowego – tak więc w ciula są robieni ci co płacą i ci co dostali, bo dostali co im wcześniej zabrano).
Punkt 15. Wychodzi na jaw, ze odpowiedzialni za ten burdel dostali wysoooookie premie.

Potem gotować na wolnym ogniu do następnych wyborów.

Słabo? Słabo!

Wyjątkowo pozostawię to bez komentarza, który aż mi ciśnie się na język, ale po co, no po co? Napiszę tylko nosz qfa mać!
Partia rządząca w ostatnim sondażu 35 proc.

Amen!

Wasza zbieraczko-blogerka WyngLova💋
