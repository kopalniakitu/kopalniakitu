---
layout: post
title: "CYKLICZNY BLOG PRAWIE (NIE)POLITYCZNY CZ.7 - CIEMNOŚĆ WIDZĘ CIEMNOŚĆ "
image: "blog7.jpg"
---

Nasze motto brzmi „Bareja by tego nie wymyślił”, ale ja myślę, że gdyby żył plułby sobie w brodę, że na to nie wpadł 🤷‍♀️. 
Bo my tu śmieszkujemy z polityków, z ich pomysłów, głównie z polityków obozu władzy niestety, bo 1) nikt tak jak oni nie potrafi nam dać niezliczonych pokładów śmiesznych rzeczy, 2) przede wszystkim odpowiadają za „ osiem ostatnich lat” i to czego nie zobaczą Polcy i Polacy to im Kopalnia kitu wykopie. 
I co tu się wydarzyło przed wyborami? Ano próbę generalną przed Halloween najwyraźniej 🎃🎃.
Tfu,  tfu a kysz! Chyba, że… 🤔

Ale od początku: jak donosi Fakt.pl - 3 października stacja TVN 24 wyemitowała reportaż "Do spółki z PiS. Dla dobra partii" o tym, jak działa mechanizm finansowania kampanii PiS. Część działaczy – bohaterów tego reportażu- jest związana z Bogatynią i elektrownią Turów. 
W reportażu działacze wprost przyznają, że gdyby nie byli w PiS, nie dostaliby tych stanowisk, że opłacali się w zamian za to swoim politycznym mocodawcom. Publicznie tłumaczą, jak według nich działa mechanizm zbierania pieniędzy przez partię. Ta "daje awanse, za które trzeba się jej odwdzięczać, czyli zatrudniać w spółkach kogo trzeba i wpłacać na kampanię"- otwarcie przyznają, pokazując twarze, podpisani są, co jest rzadkością w takiej sytuacji prawdziwymi imionami i nazwiskami. 
I teraz uwaga 🥁🥁! Mieszkańcy Bogatyni nie zobaczyli jednak tego materiału, bo... nie mieli prądu. Hahahaha normalnie koń by się uśmiał🤣🤣🤣 ihaaaaa!
A ponieważ awaria miała miejsce dokładnie w godzinach emisji materiału w sieci od razu gruchnęła plotka, że wyłączenie prądu ma związek z jego emisją. Automatyczna linia pogotowia energetycznego dla województwa dolnośląskiego podawała informację, że w Bogatyni faktycznie nie było prądu od godz. 20.00 do 21.00. Komunikat nie podawał powodów awarii.
No to powiem Wam strach się bać, bo teraz oglądam wieczorne serwisy i przedstawiciele opozycji wypowiadający się o poniedziałkowej debacie w rządowej telewizji spodziewają się różnych nieczystych chwytów w sytuacji, w której przedstawicielowi partii rządzącej czyli premierowi we własnej osobie nie poszłoby w niej za dobrze. I poza wyłączeniem mikrofonów, najczęściej wymieniane jest wyłączenie prądu w studio. 
Hahahaha. 

Tak więc dochodzimy do wniosku, że to mogła być próba generalna. I to nie przed Halloween.
Już się boimy😉

Dobrego tygodnia
Wasza zbieraczko-blogerka WyngLova💋👩‍💻
